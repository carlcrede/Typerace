Lamaen (Lama glama) er et dyr, som tilhører familien kameldyr. 
Den betragtes som den domesticerede form af guanaco. Lamaen lever i Andes i Sydamerika.
I nutiden bruges den stadig som transportdyr i Sydamerika, men ikke så udbredt som tidligere,
da den er blevet udkonkurreret af den mekaniserede verden. Lamaens uld og kød anvendes dog også i 
mindre udstrækning. Det er som oftest de kastrerede hanner, der benyttes som trækdyr, da de er lettest at håndtere.