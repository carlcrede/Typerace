Som studerende på DTU anerkender jeg DTU's æreskodeks for eksamener og anden
akademisk aktivitet. Jeg accepterer og respekterer, at de høje standarder
for akademisk troværdighed, ansvarlighed og videnskabelig redelighed gælder for
mig som studerende, ligesom de gælder for undervisere, forskere og studerende på
et universitet.

Jeg udviser derfor ansavr og integritet i mit arbejde, og mine eksamener afspejler
mit eget arbejde, uden at jeg har fået uberettiget mundtlig eller skriftlig
hjælp, herunder indhetet digitalt. Jeg ved, at jeg aldrig må kopiere (plagiere)
andres idéer, tanker, rapportet og artikler, men at jeg godt må citere og referere
disse ved brug af citationstegn og kildeangivelse. Jeg ved også, at jeg ikke må
have kommunikation med andre under en skriftlig eksamen.